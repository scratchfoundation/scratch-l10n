{
    "membership.getInvolvedTitle": "Liity mukaan",
    "membership.getInvolvedDescription": "Scratchin tukijat auttavat meitä luomaan innostavia, luovia ja ikimuistoisia oppimiskokemuksia lapsille kaikkialla maailmassa. Lue, miten sinä ja perheesi voitte liittyä Scratch-jäseniksi.",
    "membership.getInvolvedImageDescription": "Olan yli otettu kuva kannettavaa tietokonetta käyttävästä lapsesta. Tietokoneen näytöllä näkyy Scratchin ohjelmointikäyttöliittymä.",
    "membership.scratchMembershipTitle": "Scratch-jäsenyys",
    "membership.scratchMembershipDescription": "Perheet voivat tukea voittoa tavoittelematonta Scratchia parhaiten liittymällä Scratchin jäsenyysohjelmaan. Samalla he tukevat miljoonia lapsia, jotka kuvittelevat, toteuttavat ja jakavat yhteisössämme joka päivä. Voit ajatella, että jäsenyys on kuin vuotuinen lahjoitus, johon sisältyy joitain hauskoja etuja.",
    "membership.scratchMembershipImageDescription": "Keltainen, pyöreä, leiman kaltainen merkki, joka on reunustettu puoliympyröillä. Keskellä on Scratchin kissamaskotin hymyilevät kasvot, jota ympäröivät sanat \"SCRATCH-JÄSENYYS\".",
    "membership.scratchMembershipButtonText": "Kysy Scratch-jäsenyydestä vanhemmaltasi",
    "membership.scratchMembershipDescription2": "Sen jälkeen, kun Scratch julkaistiin vuonna 2007, yli 150 miljoonaa scratchaajaa on jakanut yli miljardi projektia. Matkan varrella olemme kasvattaneet tiimiämme (ja palvelintilaamme!) pitääksemme yhteisön turvallisena, luotettavana ja hauskana miljoonille kaltaisillesi scratchaajille. Scratch-jäsenyys auttaa meitä pitämään Scratchin ilmaisena nyt ja tulevaisuudessa, jotta lapset ympäri maailmaa voivat luoda kuvittelemaansa.",
    "membership.scratchMembershipDescription3": "Kiitokseksi Scratchin tukemisesta jäsenet saavat etuja, kuten hahmopakkauksia, pääsyn vain jäsenille tarkoitettuihin tapahtumiin sekä paljon muuta. Ja mikä parhainta, liittymällä jäseneksi autat yhteisöä, jolla on suuri merkitys scratchaajille ympäri maailmaa.",
    "membership.storyXperientialTitle": "Story Xperiential",
    "membership.storyXperientialDescription": "Story Xperiential opastaa sinut ammattimaisen tarinankerrontaprosessin läpi, jota käyttävät Pixarin, Disneyn ja Netflixin kaltaiset studiot. Pääset luomaan oman alkuperäisen tarinasi Scratchin kaltaisilla työkaluilla. Jäsenet saavat oppaan erityishintaan ja ilmaisen kokeilun!",
    "membership.storyXperientialImageDescription": "Koostekuva, jonka yläosassa on sana \"XPERIENTIAL\". Tekstin alapuolella on nuori nainen, joka piirtää taulutietokoneella digitaalista taideluonnosta.",
    "membership.spritePacksTitle": "Vain jäsenille tarkoitetut Scratch-hahmopakkaukset",
    "membership.spritePacksDescription": "Jäsenet pääsevät käyttämään erityisiä hahmopakkauksia, joilla he voivat herättää Scratch-projektinsa eloon. Mukana on muun muassa suosikkivideopelien ja televisio-ohjelmien hahmoja sekä uusia alkuperäisiä hahmoja Scratch-kissan ja hänen ystäviensä joukkoon!",
    "membership.spritePacksImageDescription": "Suuri joukko piirrettyjä, värikkäitä hahmoja, jotka hymyilevät yksivärisellä sinisellä taustalla.",
    "membership.discountsAndMerchTitle": "Alennukset ja vain jäsenille tarkoitetut oheistuotteet",
    "membership.discountsAndMerchDescription": "Säästä 10 % melkein kaikista Scratch-kaupan tuotteista, myös erityisistä, vain jäsenille tarkoitetuista oheistuotteista.",
    "membership.discountsAndMerchImageDescription": "Kokoelma oheistuotteita, joiden tuotemerkki on \"Scratch-jäsenyys\", violetilla taustalla.",
    "membership.resourcesAndEventsTitle": "Materiaalit ja erityistapahtumat",
    "membership.resourcesAndEventsDescription": "Hio taitojasi Scratchin oppitunneilla, Scratch-tiimin livewebinaareilla ja vierailevien asiantuntijoidemme erityissisällöillä! Odotettavissa on kaikkea Scratch-koodauskursseista neuvontaan ja inspiraatioon pelialan ammattilaisilta. Kaikki tämä tehdään erityisesti jäseniä varten.",
    "membership.resourcesAndEventsImageDescription": "Sivusta otettu kuva lapsesta, joka keskittyy kannettavan tietokoneen näyttöön. Näytöllä näkyy Scratchin lohkopohjainen koodauskäyttöliittymä.",
    "membership.memberPerks": "Jäsenedut",
    "membership.andMore": "...ja paljon muuta!",
    "membership.stayTuned": "Pysy kuulolla, sillä lisää etuja ja materiaaleja on tulossa pian.",
    "membership.faq": "UKK",
    "membership.faq.whatIsMembershipTitle": "Mikä on Scratch-jäsenyys?",
    "membership.faq.whatIsMembershipDescription": "Jäsenyys on uusi tapa, jolla lahjoittajat voivat tukea Scratchia saaden samalla kiitokseksi joitain etuja, kuten varhaisen pääsyn uusiin hahmoihin, erityistapahtumia, lisäsisältöä, profiilikuvien kehykset ja editorin teemat.",
    "membership.faq.whyIsMembershipNotFreeTitle": "Miksi jäsenyys ei ole ilmainen?",
    "membership.faq.whyIsMembershipNotFreeDescription": "Scratch on ilmainen ja on aina ollutkin – mutta sen kehittäminen, kasvattaminen ja suojaaminen ei ole ilmaista. Koska olemme voittoa tavoittelematon yhteisö, toimintamme perustuu lahjoituksiin. Lahjoitusten avulla pidämme Scratchin palvelimet kunnossa miljoonia aktiivisia käyttäjiämme varten ja huolehdimme siitä, että yhteisö on turvallinen ja ystävällinen. Lisäksi kehitämme uusia ominaisuuksia, jotka auttavat uuteen innovatiiviseen teknologiaan tutustumisessa.",
    "membership.faq.isScratchMakingProfitTitle": "Saako Scratch-tiimi voittoa jäsenyysohjelmasta?",
    "membership.faq.isScratchMakingProfitDescription": "Scratch on voittoa tavoittelematon yhteisö: se tarkoittaa, että kaikki ansaitsemamme raha käytetään suoraan Scratch-yhteisön kehittämiseen. Tarvitsemme lahjoituksia jatkaaksemme Scratchin ylläpitämistä ja auttaaksemme maailman lapsia luomaan kuvittelemaansa (yhteisössä jaetaan päivittäin yli 465 000 projektia!). Jäsenyyden ainut tavoite on pitää yhteisö kukoistavana vielä vuosikausien ajan, jotta tulevaisuudenkin lapsilla olisi samat mahdollisuudet kuin nykyisin.",
    "membership.faq.isScratchPaywallingFeaturesTitle": "Teettekö Scratchin ominaisuuksista maksullisia?",
    "membership.faq.isScratchPaywallingFeaturesDescription": "Emme ole aikeissa muuttaa teille tuttua Scratchin käyttökokemusta. Scratch-jäsenet perheineen saavat muutamia vapaavalintaisia etuja. Scratch-yhteisössä saattaa näkyä joitain niistä, kuten jäsenten profiilikuvien kissankorvakehyksiä. Joitain niistä, kuten koodieditorin teemoja, ei näy yhteisössä. Nämä edut eivät muuta teille tuttua Scratchia – ne ovat pieni ”kiitos” jäsenille ja heidän perheilleen siitä, että he auttavat pitämään Scratchin ilmaisena kaikille.",
    "membership.faq.whyAddPerksTitle": "Miksi annatte jäsenille etuja? Miksi ette voi vain pyytää heitä lahjoittamaan?",
    "membership.faq.whyAddPerksDescription": "Monet voittoa tavoittelemattomat yhteisöt kannustavat lahjoittamaan tarjoamalla pieniä etuja, kuten T-paitoja tai pehmoleluja. Vaikka toivomme, että ihmiset lahjoittaisivat hyväntahtoisuuttaan (ja monet lahjoittavatkin!), lahjoituksen jälkeen saatava ”kiitos” auttaa. Koska Scratch on verkkoyhteisö, ”kiitoksemmekin” ovat verkossa. Jos Scratch-yhteisössä sattuu näkemään kissankorvakehykset profiilikuvan ympärillä, tietää, että scratchaaja perheineen on lahjoittanut pitääkseen Scratchin ilmaisena kaikille – aivan niin kuin T-paita, jossa lukee ”Pelastin pandoja!”, kertoo, että henkilö on tukenut hänelle tärkeää asiaa. Jäsenedut eivät tarkoita, että jotkut scratchaajat olisivat parempia tai tärkeämpiä kuin toiset. Yhteisömme kukoistaa kaikkien scratchaajien ansiosta, olivat he sitten lahjoittaneet Scratchiin tai eivät.",
    "membership.faq.cantAffordTitle": "Entä lapset, joilla ei ole varaa jäsenyyteen?",
    "membership.faq.cantAffordDescription": "Scratch-jäsenyys on täysin valinnainen, emmekä odota kaikkien liittyvän jäseniksi. Siksi olemme valinneet jäsenedut, joilla ei ole suurta vaikutusta Scratchiin ja sen maailmanlaajuiseen yhteisöön.",
    "membership.faq.whyDoesScratchNeedMoneyTitle": "Miksi Scratch tarvitsee rahaa – onko se poistumassa?",
    "membership.faq.whyDoesScratchNeedMoneyDescription": "Varmistamme Scratch-jäsenyyden kaltaisten ohjelmien avulla, että Scratch säilyy ilmaisena, turvallisena ja hauskana tulevia lapsisukupolvia varten. Scratch on ollut luovien lasten yhteisö jo lähes 20 vuotta – jotkut varhaisista scratchaajista ovat nyt aikuisia, joiden lapsetkin käyttävät Scratchia. Se on mielestämme mahtavaa, ja toivomme voivamme jatkaa scratchaajien innostamista niin kauan kuin mahdollista. Mutta siihen me tarvitsemme tukea."
}